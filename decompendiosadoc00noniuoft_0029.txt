xxm

tum exempla elocutionum sunt collecta, quae discipulis usui essent,
ct cum harbaries magis magisque elegantem verborum usum obscu-
raret, de eorum differentiis diligentius disputatum est. Qua in rc
cum clarissimus orator ceteris praeierit, quid mirum, quod posteriores ’
haec vestigia sequebantur? Quemadmodum igitur Gellius multa ex
Favorini et Frontonis disputationibus hausit, ita Nonius aliique ex
multifariis illis variae eruditionis thesauris, quiequid utile videbatur,
excerpserunt. Neque hoc iis vitio vertendum est. Ipsa enim ha-
rum scriptionum ratio ita tulit, ut, quae veteres scriptores praeclara
haberent, ea exscriberentur, excerperentur et ad imitandum propone-
rentur. Quantum igitur Nonius Gellio accepta retulerit, iam supra
vidimus, sed cum reliquorum auctorum commentarii, qui eiusdem
vel similis erant argumenti, omnes fere ad unum amissi sint, admo-
dum difficilis est disquisitio, quos praeter illum potissimum auctores
secutus sit. ’

Credat igitur aliquis Verrii Flacci thesauros Nonio imprimis
magno usui fuisse, quod in codem fere argumento tractando ver-
satus fuerit. Sed non minus temporis spatio quam consiliorum
diversitate ambo sunt seiuncti. Verrius Flaccus enim in verborum
significationibus illustrandis omnia ad suae :etatis iudicia retulit, et
quantum cx Festi fragmentis coniicere licet, plurimum studii in hi-
storia et antiquitatibus illustrandis posuit. Nonius autem verba
prisca et insolita non tam commentando exponere, quam veterum
scriptorum testimoniis explicare studuit. Praeterea cum tertio saeculo
sermo vulgaris iam longe a simplicitate et elegantia aurea} aetatis
recessisset, Nonio multa erant explicanda, qua* Verrius intacta
reliquerat. Verborum vetus interit aetus. Denique Verrius docte
ct copiose verborum origines variasque significationes explicavit, multa
historica immiscuit rerumque atque verborum commentarios omni-
bus numeris absolutos reliquit. Nonius autem eruditionem atque
doctrinam suae aetatis in compendii formam redegit et praeter scripto-
rum testimonia nihil fere de suo quam vulgaris sermonis vocabula
explicationis causa addidit. Igitur omnia fere¹ diversa sunt. Iam de

