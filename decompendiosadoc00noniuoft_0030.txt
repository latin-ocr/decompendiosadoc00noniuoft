xxlv

quibus vocabulis tantummodo Pauli Excerpta reliqua sunt, ea com-
memorare nil attinet, et si quid simile habet brevis explicatio, hoc
non auctorum consilio, sed casui tribuendum. Quamquam suit, qui
Festum Nonii libro usum esse statueret. (F. H. Bothe, fragmenta trag-ico-
rum p. 168.) Sed non minor est dissimilitudo, ubi Nonius de magistra-
tibus, sacerdotiis etde maiorum institutis exponit, omnia leviter atti-
git, nihil diligentius examinavit, verbum verbo expressisse satis habuit.
Vix igitur ficri posse putaverim, ut aliquis inveniat, cuius ad exem-
plum Nonius compendiosam doctrinam conscripserit. Neminem prae
ceteris secutus est, ex omnibus pauca delibavit neque sontes, sed
rivulos consectatus esse videtur, ita ut quae tum in Grammaticorum
scholis de verborum significationibus tradebantur, in corpus quod-
dam incluserit, quod mediam quandam viam inter Grammaticas et
Lexica tenuit, et quamvis esset imperfectum, tamen quod reliquorum
libri ct diffusiores et doctiores crant, eorum usui, qui litteras primis
tantum labris degustant, maxime fuit couveniens.

Iam quod ad nostram operam in hoc Grammatico edendo col-
locatam attinet, id primarium consilium fuit, ut, quantum fieri posset,
optimorum codicum scriptura ubique restitueretur, et tam priorum
interpretum, qui adhuc iu Nonio explicando versati sunt, quam
nostris emendationibus illustraretur. Satis enim constat, nullum fere
scriptorem propter fragmentorum, quae. ex diversissimis auctoribus
transscripta sunt, multitudinem hominum doctorum iudicia magis ex-
ercuisse. Neque fieri potest, ut in hoc scriptore aliquis sibi aliisque
satis saciat, nisi multas, quae insunt, corruptelas coniectando tol-
lere studeat. Etsi enim Maii iudicium ad Cic. de Rep. p.LXH. ed. Moser.
«Yonius a vertice, ut aiunt, usque ad extremum unguem ulcus est,”
parum mihi probatur, tamen hoc dubitari non potest, quin multa a
glossarum auctoribus adscripta, multa librariorum incuria vel aetatis
iniuria mutilata atque truncata siut. Multa igitur obstant, quo mi-
nus genuina verba auctoris ubique restitui possint, nisi novus qui-
dam codex, ab omnihus, qui adhuc innotuerunt, plane diversus, ex

tenebris eruatur. De quibus enim adhue eognovimus, ii ad unum

